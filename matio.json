    [
     {"text": "Ny boky mirakitra ny tantaran\u2019i Jesosy Kristy, zanak\u2019i Davida, zanak\u2019i Abrahama:"},
     {"text": "I Abrahama niteraka an\u2019i Isaka; Isaka niteraka an\u2019i Jakoba; Jakoba niteraka an\u2019i Joda sy ny rahalahiny;"},
     {"text": "Joda niteraka an\u2019i Pereza sy Zera tamin\u2019i Tamara; Pereza niteraka an\u2019i Hezrona; Hezrona niteraka an\u2019i Rama;"},
     {"text": "Rama niteraka an\u2019i Aminadaba; Aminadaba niteraka an\u2019i Nasona; Nasona niteraka an\u2019i Salmona;"},
     {"text": "Salmona niteraka an\u2019i Boaza tamin\u2019i Rahaba; Boaza niteraka an\u2019i Obeda tamin\u2019i Rota; Obeda niteraka an\u2019i Jese;"},
     {"text": "Jese niteraka an\u2019i Davida Mpanjaka; Davida niteraka an\u2019i Solomona tamin\u2019ny vadin\u2019i Oria;"},
     {"text": "Solomona niteraka an\u2019i Rehoboama; Rehoboama niteraka an\u2019i Abia; Abia niteraka an\u2019i Asa;"},
     {"text": "Asa niteraka an\u2019i Josafata; Josafata niteraka an\u2019i Jorama; Jorama niteraka an\u2019i Ozia;"},
     {"text": "Ozia niteraka an\u2019i Jotama; Jotama niteraka an\u2019i Ahaza; Ahaza niteraka an\u2019i Hezekia;"},
     {"text": "Hezekia niteraka an\u2019i Manase; Manase niteraka an\u2019i Amona; Amona niteraka an\u2019i Josia;"},
     {"text": "Josia niteraka an\u2019i Jekonia sy ny rahalahiny, tamin\u2019ny fotoana nandefasana ny Jiosy tany an-tsesitany tany Babylona;"},
     {"text": "Jekonia niteraka an\u2019i Sealtiela tany Babylona; Sealtiela niteraka an\u2019i Zerobabela;"},
     {"text": "Zerobabela niteraka an\u2019i Abihoda; Abihoda niteraka an\u2019i Eliakima; Eliakima niteraka an\u2019i Azora;"},
     {"text": "Azora niteraka an\u2019i Zadoka; Zadoka niteraka an\u2019i Akima; Akima niteraka an\u2019i Elihoda;"},
     {"text": "Elihoda niteraka an\u2019i Eleazara; Eleazara niteraka an\u2019i Matana; Matana niteraka an\u2019i Jakoba;"},
     {"text": "Jakoba niteraka an\u2019i Josefa vadin\u2019i Maria, ary Maria niteraka an\u2019i Jesosy, izay antsoina hoe Kristy."},
     {"text": "Ny taranaka rehetra nanomboka tamin\u2019i Abrahama ka hatramin\u2019i Davida \u00e0ry, dia nisy 14; ary nanomboka tamin\u2019i Davida ka hatramin\u2019ny fotoana nanaovana sesitany ny Jiosy tany Babylona, dia 14; ary nanomboka tamin\u2019ny nanaovana sesitany azy ireo tany Babylona ka hatramin\u2019i Kristy, dia 14."},
     {"text": "Hoatr\u2019izao no nahaterahan\u2019i Jesosy Kristy: Efa fofombadin\u2019i Josefa i Maria renin\u2019i Jesosy no bevohoka noho ny asan\u2019ny fanahy masina. Mbola tsy niray trano izy roa tamin\u2019izay."},
     {"text": "Olo-marina anefa i Josefa vadiny, sady tsy te hanala baraka azy eo imason\u2019ny olona rehetra, ka saika hisaraka taminy mangingina."},
     {"text": "Rehefa avy nieritreritra tsara an\u2019izany anefa izy, dia nisy anjelin\u2019i Jehovah niseho taminy tao amin\u2019ny nofy, niteny hoe: \u201cRy\u00a0Josefa zanak\u2019i Davida, aza matahotra ny hitondra an\u2019i Maria vadinao ho ao an-tranonao, fa ny asan\u2019ny fanahy masina no nahatonga azy hitoe-jaza."},
     {"text": "Hiteraka zazalahy izy, ary ataovy hoe Jesosy ny anarany, satria izy no hamonjy ny fireneny ho afaka amin\u2019ny fahotan\u2019izy ireo.\u201d"},
     {"text": "Nitranga tokoa izany rehetra izany mba ho tanteraka ilay nolazain\u2019i Jehovah tamin\u2019ny alalan\u2019ny mpaminaniny hoe:"},
     {"text": "\u201cHisy virjiny ho bevohoka ka hiteraka zazalahy, ary ny anarany hatao hoe Imanoela.\u201d Raha adika izany dia hoe: \u201cManampy Antsika Andriamanitra.\u201d"},
     {"text": "Nifoha tamin\u2019ny torimasony i Josefa avy eo, ka nanao an\u2019izay nasain\u2019ilay anjelin\u2019i Jehovah nataony, dia nentiny tany an-tranony ny vadiny."},
      {"text": "Tsy nanao firaisana taminy anefa i Josefa raha tsy efa niteraka an\u2019ilay zaza i Maria. Dia nataony hoe Jesosy ny anarany."}
    ]
   